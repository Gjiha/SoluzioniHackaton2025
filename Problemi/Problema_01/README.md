# Problema 1 (*Franchino ed il misterioso verdetto del professor Pasquals*)
##### Difficoltà 🔥🔥
Primo appello, primo esame, primo trauma. Franchino si era iscritto a **Logica e Reti Logiche** con l’entusiasmo di chi ha appena imparato a montare una RAM... al contrario.  
Dopo settimane passate a copiare tabelle della verità e a fingere di capire la differenza tra **MUX** e **decoder**, arriva finalmente il giorno tanto atteso: il **professor Pasquals**, leggenda vivente del dipartimento e unico essere umano in grado di disegnare un circuito combinatorio a occhi chiusi, pubblica i risultati dell’esame.

O almeno... **sembrano** i risultati.

L’elenco consiste in una serie di **matricole‍ criptate** con un oscuro algoritmo (che poi a qualcuno sembra il _cifrario di Vigenère_, ma a Franchino sembrava più un nome da Pokémon), seguite da un numero che dovrebbe rappresentare il **voto**. Ovviamente, Pasquals non fornisce alcuna spiegazione: _“Chi vuole sapere il voto, lo decifri. È tutto lì. Logica, ragazzi.”_

Franchino, armato di una **chiave segreta** che aveva scritto sul diario in prima settimana (accanto alla scritta “Mai fidarsi dei professori simpatici”), si ritrova davanti a una sfida degna di un escape room.  
Aiuta Franchino a **decifrare la sua matricola** usando la chiave che ha, così potrà finalmente capire se dovrà rifare l’esame… o offrire da bere.

---

### **Input**:

- Due variabili `str‌`:  
      - `key‍`, che rappresenta la chiave di cifratura;  
      - `text​`, che rappresenta la matricola da decifrare.
    

### **Output**:

- Una variabile `str‍` che indica la stringa `text‍` decifrata.