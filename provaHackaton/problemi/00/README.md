# Problema 0 (*Franchino ed il primo viaggio indimenticabile*)
| **Difficoltà** | 🔥 |
|:--------------:|:--:|

Franchino, matricola freschissima dell’università di Tor Vergata, ha deciso di affrontare il suo primo giorno da universitario con stile: niente autobus affollati, niente passaggi, oggi si va **in macchina**. Appena sveglio, mette la felpa di Minecraft più sgargiante che ha, butta lo zaino nel bagagliaio, sale a bordo e... si accorge che la macchina **non ha benzina**.

Nessun problema: il distributore è vicino, e si trova in posizione $d‌$. Franchino arriva quasi a secco al distributore e fa il pieno (o meglio, mette il minimo sindacale per arrivare) e parte verso l’università, che dista esattamente **$n−d$ chilometri** dal benzinaio. Tuttavia, Franchino scopre presto un dettaglio che aveva ignorato sul libretto dell’auto: il **consumo di carburante**.

La macchina, infatti, funziona secondo una logica tutta sua:

- Per il **primo chilometro**, dopo essere appena accesa, è sorprendentemente inefficiente: consuma **1 litro** di benzina in tutto.
- Poi, per ogni **chilometro successivo**, consuma **1 litro in più** rispetto al chilometro precedente.

Così, mentre affronta il viaggio con una mano sul volante e l’altra che regge un cornetto alla crema, a Franchino sorge un dubbio esistenziale:

- **quanti litri di benzina serviranno per arrivare in università a partire dal benzinaio senza ritrovarmi a spingere la macchina davanti alla facoltà di ingegneria prima di arrivare a SOGENE?**

Aiuta Franchino a calcolare **quanti litri di benzina** gli servono per completare il suo primo (e già complicato) tragitto universitario.

---

### **Input**:

- Due interi:  
      - `n​`, che indica la posizione dell’Università;  
      - `d‍`, che indica la posizione del benzinaio.
    

### **Output**:

- Un intero che indica i litri di benzina necessari.

| [**Home**](../../README.md) | [**>**](../01/README.md) |
| :-------------------------: | :----------------------: |
